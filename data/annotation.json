{
"annotation": "<strong>«Құтты білік» дастаны.</strong>\nЕжелгі Түркістанның шығысы мен батысында 9-ғасырдан бастап қанат жайған алпауыт Қарахан мемлекеті тұсында Жүсіп Хас Қажыбтың «Құтты білік», М. Қашқаридың «Түркі тілінің сөздігі», А. Игүнекидің «Ақиқат сыйы» тәрізді орта ғасырлық жазба ескерткіштер дүниеге келді. Осылардың ішінде түркі әлемі үшін маңызды орны бар жазба ескерткіштің бірі – Ж. Баласағұнның «Құтты білік» дастаны. Бұл дастанды Ж.Баласағұн 1069 жылы Жетісу өңірі Шу өзенінің бойындағы Баласағұн қаласында жазып бастап, Қашқарда аяқтаған. Сосын Қарахан мемлекетінің сол кездегі әмірі Бұғра ханға тарту еткен. Содан бастап оған «Хас Қажыб» атағын берген екен.\n\nЖалпы «Құтты білік» дастаны – кең көлемді зерттеуді қажет ететін жазба мұралардың бірі. Бұл тұрғыда дастандағы сөз таптарының морфемалық құрамын зерттеу жұмыстары өте аз. Сол себепті біз дастандағы етістік сөз табын, оның ішінде екі буынды етістіктерді қарастыруды жөн көрдік.\n\nИмператив етістік-қазақ грамматикасында біреуге арналып, бұйыра айтылған етістіктің іске асу, кеңес беру, тілек айту, өтіну, жалыну, бұйыру, әмір ету, қозғау салу тәрізді қыруар модельдік мағына беретін бұйрық рай тұлғалары. \nӘ. Қайдар\n\nГрамматикалық категориялы етістіктер – етістіктің әртүрлі грамматикалық категорияларымен жасалып, грамматикалық формалар арқылы түбір етістікке әртүрлі мағына үстейтін етістіктер.\n\n"
}
  